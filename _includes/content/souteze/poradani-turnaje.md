Každý rok se koná kolem 25 soutěžních turnajů garantovaných Českou asociací ultimate, jejichž organizaci si rozdělují oddíly registrované v ČAU.
# Přihlašování a termíny 
VR vyhlašuje dvakrát ročně termíny turnajů a hledá jejich organizátory. Zajišťuje přihlašování týmů na turnaje a u některých turnajů i výběr záloh od týmů. Přihlašování je spuštěno pět týdnů před turnajem. Uzávěrka je tři týdny před turnajem (přesné termíny pro konkrétní turnaje jsou uvedeny v termínovce ČAU). 
# Smlouva a finance 
VR a organizátor podepisují smlouvu o spolupráci. Organizátor vybírá od týmů předem na účet zálohy ve výši 1500-2000 Kč (týká se venkovních turnajů a halových kvalifikací; na halová mistrovství vybírá zálohy na celou sezónu ČAU). Na turnaji organizátor vybírá zbytek startovného včetně turnajového poplatku 30 Kč za každého hráče. ČAU následně vystavuje organizátorovi fakturu na turnajové poplatky dle počtu hráčů na potvrzených soupiskách (viz smlouva). Organizátor by měl být schopen na vyžádání vystavovat zúčastněným týmům doklad o zaplacení. 
# Herní systém a rozpis 
Herní systém a rozpis zajišťuje Sportovně-technická komise (STK) výkonné rady, organizátorovi oboje zasílá nejpozději sedm dní před turnajem. Organizátor a STK spolu komunikují ohledně možností hřišť a aktuální situace (např. pokud se musí měnit rozpis kvůli počasí, odhlášenému týmu a podobně). STK nyní tvoří Václav Pachta, Malvína Voclová a Jan Novák. 
Spirity a výsledky zápasů se zadávají do aplikace [Catcher](https://play.google.com/store/apps/details?id=com.ulti.catcher), od výkonné rady dostane organizátor přístup pro zadávání výsledků a přístupy pro každý tým. 
# Soupisky 
Každý oddíl musí mít do svého prvního zápasu na turnaji vyplněnou soupisku na evidence.cald.cz všech týmů, které na turnaj vysílá. Organizátor má k soupiskám přístup skrze mobilní aplikaci, každý tým je musí zkontrolovat a potvrdit. Více viz https://www.czechultimate.cz/evidence. 
# Materiál 
ČAU má v Praze [sklad](https://www.czechultimate.cz/sklad), kde si organizátor může zdarma půjčit materiál potřebný pro organizaci turnaje (kuželíky, počítadla, várnice, lékárničky…). Materiál je před zapůjčením nutné rezervovat v aplikaci sklad.cald.cz a vrátit neprodleně po akci v původním stavu na původní místo. Do skladu nepatří nic navíc (zbytky z turnaje, lost&found…) a je potřeba v něm udržovat pořádek. 
# Medaile, trofeje (pouze mistrovství) 
Medaile pro první tři místa zajišťuje výkonná rada. Jsou k vyzvednutí v ČAU skladu. Poháry pro turnaje pět na pět zajišťuje pořadatel, ČAU proplácí (tj. do haly, na venkovní juniory a beach). Vítěz venkovního mistrovství získává malou trofej a je mu propůjčen velký putovní pohár, který se v průběhu roku vrací ČAU pro dalšího vítěze.  
# Turnajová komise 
Turnajová komise se skládá ze dvou zástupců pořadatele a jednoho zástupce jmenovaného výkonnou radou. Turnajová komise má pravomoc kontrolovat požití alkoholu nezletilými a ve spolupráci s STK řeší na místě případné problémy (STK nemusí být vždy přítomná, turnajová komise by měla být vždy) ohledně soupisek, zápasů, způsobilosti hráčů. 
# Propagace, média 
Média má ve výkonné radě na starosti Kateřina Langová. Je vhodné každý turnaj využít alespoň k lokální propagaci; spojte se s ní a domluvte se, jaké jsou možnosti a kdo koho a jak osloví. Pomoci by vám také mohla minimetodika Jak na média a propagaci. 
# Hřiště 
Organizátor zajistí přípravu hřišť a jejich označení v souladu s pravidly. Hřiště musí být pro hráče zcela bezpečné - žádné díry, nebezpečný povrch nebo předměty ohrožující bezpečnost. 
# Ubytování a stravování 
Organizátor by měl na turnaji zajistit snídaně na všechny hrací dny výživově vhodné pro sportovní výkon. Zvykem je nabídnout hráčům i objednání večeří - žádoucí je to hlavně v menších sídlech, kde jsou možnosti stravování omezené. Hráči by měli mít možnost si snídani či večeři neobjednat. Organizátor zajišťuje alespoň základní nocleh pro hráče v blízkosti hřišť (stan/tělocvična). 
# Zdravotní zajištění a fyzioterapie 
Povinností organizátora je mít na všech místech, kde turnaj probíhá, lékárničku se základním zdravotnickým materiálem. V ČAU skladu jsou dvě vybavené lékárny k zapůjčení. Na venkovní mistrovství výkonná rada spolu s pořadatelem domlouvá fyzioterapeuty k dispozici pro hráče. 
 
Emaily na zmiňované členy výkonné rady jsou vždy ve formátu jmeno.prijmeni@cald.cz. 


Pořadatel turnaje (ve spolupráci s VR ČALD) musí nejméně 30 dní před začátkem turnaje oznámit všem týmům (které se mohou zúčastnit), kde se turnaj bude konat, kdy turnaj začne a jak dlouho bude trvat a kdy, kam a jakou formou mohou týmy potvrdit účast. Mezi pořadatelem turnaje a ČALD se uzavře smlouva, kde jsou vymezeny povinnosti pořadatele, stejně jako povinnosti ČALD.
 
Oddíly mají povinnost do 7 dnů před turnajem potvrdit svoji účast a odeslat soupisky týmů.

# Hrací systém

Viz. Soutěžní řád ultimate

# Velikost a kvalita hřiště

## Venkovní soutěž

- Velikost hřiště je daná pravidly a je 64 x 37m pro vlastní hřiště plus 18m pro každou koncovou zónu (tj. 37 x 100m). Pro odehrání turnaje o 8 a více týmech je nutné rozdělit např. fotbalové hřiště na dvě pro ultimate. Mezi hřišti je doporučen rozestup alespoň 5 metrů.
- Protože není jednoduché tyto parametry dodržet, STK VR povoluje odchýlení od rozměrů až na 80% jejich délky. Pokud by to bylo nezbytně nutné může se některý z rozměrů po předchozí dohodě s STK VR zmenšit. Je potřeba oznámit VR ČALD dopředu, ještě před udělením pořadatelství.
- Ve vzdálenosti 9m od prostředku základní čáry směrem do středu hřiště bude vyznačen "brick". Vzdálenost bricku se bude měnit úměrně s délkou hřiště. Hřiště musí mít travnatý rovný povrch bez překážek.

## Halová soutěž

- Velikost hřiště pro halovou soutěž je 34 x 25m pro vlastního hřiště plus 7m pro každou koncovou zónu (tj. 48 x 25m), brick není.
- Povrch hřiště musí být rovný a nesmí do něj zasahovat vybavení tělocvičny. Protože není jednoduché tyto parametry dodržet, STK VR povoluje odchýlení od rozměrů až na 80% jejich délky. Pokud by to bylo nezbytně nutné může STK VR povolit výjimku z výše uvedených pravidel. Opět je nutné znát před udělením pořadatelství.

# Hrací disky

Zajištění hracích disků je zodpovědnost organizátora turnaje. ČALD s tímto může pomoct, pokud by bylo potřeba.

# Délka hry

## Venkovní soutěž

- Celá délka hry trvá dokud jeden z týmů nedosáhne nejméně 15 bodů. Dosáhne-li jeden tým 8 bodů, následuje poločas.
- Každý tým si může vzít 2 time-outy v každém poločase. Time-out by neměl být delší než 2 minuty.
- Délka hry je omezena časem na dvě hodiny. Time-out ani poločas nelze uplatnit 5 minut před vypršením času.
- Pro kvalifikační turnaje lze tato pravidla omezit na dosažení 13 bodů nebo překročení 40 minut. Ve finálovém turnaji na 15 bodů nebo překročení 50 minut.
- Délka poločasu by neměla být kratší než 2 minuty a delší než 10 minut.
- Pokud bude hra omezena pod 60 minut není nutný poločas.
- Pravidla, které se týkají maximálního počtu bodů a omezení času, poločasu a time-outů, musejí být řečena na kapitánském meetingu.

## Halová soutěž

- Celá délka hry trvá dokud jeden z týmů nedosáhne nejméně 15 bodů s vedením o dva body, nebo dokud některý tým dosáhne 17 bodů. Dosáhne-li jeden tým 8 bodů, následuje poločas.
- Každý tým si může vzít 1 time-out v každém poločase. Time-out by neměl být delší než 2 minuty.
- Délka hry je omezena časem na hodinu. Time-out ani poločas nelze uplatnit 5 minut před vypršením času.
- Pro kvalifikační i finálový turnaj lze tato pravidla omezit na dosažení 13 bodů nebo překročení 25 minut.
- Délka poločasu by neměla být kratší než 1 minuty a delší než 5 minut.
- Pokud bude hra omezena pod 40 minut není nutný poločas.
- Pravidla, které se týkají maximálního počtu bodů a omezení času, poločasu a time-outů, musejí být řečena na kapitánském mýtinku.

# Počet hrajících hráčů

Oba týmy musí nastoupit na hřiště v 7 (5 pro halovou sezónu, dále jen v závorce) hráčích. Pokud nějaký tým z jakéhokoliv důvodu nemá dostatečný počet hráčů ke hře, můžou se kapitáni obou týmů dohodnout na hře v menším počtu hráčů (nejméně však 5 (4) hráčů na každé straně). Pokud se nedohodnou, tým, který nemá dostatečný počet hráčů, může hrát v menším počtu (nejméně však v 5 (4)) a druhý tým ve složení dle svého uvážení (nejméně v 5 (4) a maximálně v 7 (5)). Kapitáni se také mohou dohodnout, že zápas odehrají v menším počtu hráčů pro zábavu, ale tým s nedostatkem hráčů skončí s kontumačním výsledkem.
 
STK doporučuje při dohadování přihlédnout na to jestli se postižený tým dostal do situace kdy nemá dostatek hráčů sérií nešťastných zranění nebo nezodpovědností jednotlivých členů týmu, kteří na turnaj nepřijeli nebo v jeho průběhu bez vážných důvodu odjeli.

# Cena turnaje

STK VR si vyhrazuje právo na předložení dokladů, které umožní kontrolovat cenu turnaje. Cena turnaje by se měla pohybovat na dostupných částkách pro studenty.

# Kapitánský meeting

Na kapitánském meetingu se sejdou všichni kapitáni jednotlivých týmů. Informace a pokyny řečené na kapitánském meetingu jsou závazné pro všechny týmy (i pro nezúčastněné kapitánského meetingu). Po dohodě s VR ČALD lze všechny důležité informace zaslat týmům emailem před konáním turnaje.
 
Informace předkládané na kapitánském meetingu musí obsahovat následující náležitosti:
- délka hry, časový harmonogram zápasů
- ukončení zápasu - časový limit, bodový limit
- počet a délka time-outů, pravidla kdy si není možné vzít time-out (např. posledních 5 minut)
- pokud bude poločas tak, jeho délka, pravidla kdy nebude (např. posledních 5 minut)
- ostatní důležité informace nutné k hladkému průběhu turnaje
